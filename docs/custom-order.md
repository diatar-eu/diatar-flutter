# Diasor

Az diasor összeállítása a **Diasor** ablakban érhető el.

## Diasor létrehozása

1. A felső sávban nyomj a **Diasor** gombra
2. Válaszd ki, mit szeretnél hozzáadni:
   - **Ének** — konkrét versszakokkal
   - **Szöveges dia** — saját szöveg beírása
   - **Képes dia** — kép hozzáadása
   - **Elválasztó** — vizuális elválasztó a diák között
   - **Zsolozsma** — napi zsolozsma betöltése
   - **Napi lelki batyu** — napi olvasmányok betöltése
   - **Szentírás** — bibliai versek beillesztése

## Diasor szerkesztése

- **Csoport áthelyezés** — több dia egyszeri áthelyezése egy csoportban
- **Átnevezés** — a diasor neve szerkeszthető
- **Törlés** — a diasor eltávolítása
- **Kapcsolás** — a diasor be-/kapcsolása (a kikapcsolt nem jelenik meg a nézetekben)

### Akkordok a szöveges diákban

A szöveges dia szerkesztőjének akkord gombjával külön ablakban választható ki
az alaphang, a dúr vagy moll jelleg, a hangzat és az opcionális basszushang. Az
akkord a szövegben vékony keretben, egyetlen elemként jelenik meg: egyben
kijelölhető, kivágható, másolható, beilleszthető és törölhető. Dupla kattintással
ismét megnyitható az akkordszerkesztő ablak.

### Kotta a szöveges diákban

A kotta helyét a szövegben egy keskeny, színes vonás jelzi. A jelölés a
közvetlenül utána álló szótaghoz tartozik, ezért a teljes szótag másolásakor,
kivágásakor vagy törlésekor a kotta is vele mozog. A kotta a szerkesztő
eszköztárából vagy a **Ctrl+K** billentyűvel szúrható be; meglévő jelölésen
ugyanez a billentyű, illetve a dupla kattintás nyitja meg a külön
kottaszerkesztőt. Az ablak a kottát és a hozzá tartozó szöveget együtt,
vetítési előnézetben mutatja.

## Export/Import

- **Mentés** — `.dia` fájl mentése a lemezre
- **Betöltés** — korábban mentett `.dia` fájl megnyitása
- Az `.dia` fájl formátum az INI fájlformátum

Asztali rendszereken a **Beállítások > Énektárak és fájlok > Automatikus
mentés** kapcsolóval kérhető, hogy a program a Diasor szerkesztő bezárásakor,
illetve a programból nyitott szerkesztő mellett történő kilépéskor lemezre
írja a módosított diasorokat. A korábban mentett vagy betöltött fájlokat a
program felülírja; az új diasorokhoz mentési helyet és fájlnevet kér. A
mentési ablak megszakításakor az adott diasor mentetlen marad.

## Betöltött diasorok száma

A **Beállítások > Általános > Diasorok száma** szabályzóval 1 és 20 között
állítható be, hány diasor lehet egyszerre betöltve. Új diasor létrehozásakor
vagy mellé töltésekor a legrégebben szerkesztett vagy vetített diasor
automatikusan törlődik, ha a beállított korlát már betelt. Gyorsbillentyűhöz
rendelt diasor nem törlődik automatikusan; ha csak ilyen diasorok maradtak, a
program figyelmeztetés mellett ideiglenesen túllépi a korlátot. Egyes korlátnál
a betöltés kérdés nélkül felülírja az aktuális diasort, kivéve, ha ahhoz
gyorsbillentyű tartozik.